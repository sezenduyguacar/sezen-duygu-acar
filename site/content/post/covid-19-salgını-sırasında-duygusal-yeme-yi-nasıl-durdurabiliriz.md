---
title: COVID-19 Salgını Sırasında "Duygusal Yeme"yi Nasıl Durdurabiliriz?
date: 2020-04-02T08:27:13.793Z
description: >-
  Yaşadığımız stres ve kaygı yeme düzeninizi etkilemiş olabilir. Özellikle her
  zamankinden fazla yeme durumuna çok sık rastlanıyor.
image: img/baby-eats-cake.jpg
---
**COVID-19** için pek çok önlem alınıp çalışmalar yapılsa da pek çoğumuz elimizde olmadan stresli hissediyoruz. **Yakın bir zamanda Dünya Sağlık Örgütü tarafından da belirtildiği gibi hastalık, kendisiyle birlikte korku, endişe ve belirsizlik, sosyal uzaklaşma ve ekonomik kaygıları da beraberinde getiriyor.** Bu nedenle salgında sadece fiziksel sağlık değil, ruhsal sağlık da oldukça önemli.

İnsanlar bu büyüklükte bir stres kaynağıyla karşılaştıklarında genellikle yeme-içme alışkanlıklarında önemli değişiklikler yaşarlar (CDC, 2020). **Duygusal yeme olarak tanımlanan bu strese bağlı yeme biçimi, genellikle olumsuz duyguları bastırmak veya sakinleşmek için bilinçli veya bilinçsiz bir şekilde yemeye veya tam tersi yememeye başlarız** (Mayo Klinik). Mesela çok fazla yemeği çok kısa bir süre içerisinde yemek, gece gündüz saat farketmeksizin sürekli bir şeyler atıştırma isteği veya bu belirsizlik döneminde kontrol edebileceği bir durum olarak yemeği seçip aşırı kısıtlama yapmak gibi...

Yemek yemek biyolojik olarak stres, vücudun enerji sisteminin düzenlemesinde kritik bir rol oynayan kortizoldeki değişikliklerle ilişkilidir. **Vücudumuz stresli olduğunda daha fazla enerjiye ihtiyaç duyduğu ve basit karbonhidratlar en kolay enerjiye dönüşen maddeler olduğu için yağlı ve şekerli yiyecekleri daha çok tüketmek isteriz.**

Fakat duygusal yeme, sonrasında pişmanlık duyma, çeşitli fiziksel rahatsızlıklar ve kilo alımına da yol açabilir. **Unutulmamalıdır ki stres kaynağı bizden ve yeme alışkanlıklarımızdan bağımsızdır, bir gerçeklik olarak durmaktadır.** Az veya çok yemek stres kaynağını ortadan kaldırmaz. Uzun vadede koronavirüse yakalanmasak da yeme içme bozuklukları ve strese bağlı hastalıklar baş gösterebilir. 

#### **Duygusal Yemeği Önlenmek için 5 İpucu**

**1.Duygularınızın farkında olun ve yemek düşünmediğinizde veya yemediğinizde ne hissettiğinize odaklanın**.Nasıl hissettiğinizi ve bu duyguların sizi yemeye ittiğini görmeye mutlaka her gün vakit ayırın.

Kendinize şu soruları sorun: Nasıl hissediyorsunuz? En çok ne zaman stresli hissediyorsunuz? Bugün en çok ne için endişe ettiniz? Duygularınız şu anda sizi ve yaşam deneyiminizi nasıl etkiliyor?

**\
2**.**Duygusal yeme için sizi neyin tetiklediğinin farkında olun.**Ne zaman az ya da çok yemek istiyorsunuz? konusunda net olun. Mesela çocuğunuzun öfke nöbeti geçirdiği zamanlar, çok fazla üzücü haber izlemek veya okumak gibi...

Tetikleyiciler evden çalışmanın ne kadar zor olduğunu düşünmek, eşinizle kavga etmek veya ailenizin ekonomik geleceği hakkında kafa yormak gibi içsel sebepler olabilir.

Kendinize şu soruları sorun: Ne zaman stres kaynaklı yemek yeme olasılığınız daha yüksek? Hangi koşullar istenmeyen yeme davranışlarınızı kontrol etmenizi zorlaştırıyor? Ne tür yiyecekler istiyorsunuz ve ne zaman istiyorsunuz?

**\
3**.**Mümkün olduğunda tetikleyicilerden kaçınarak yemeğiniz hakkında bilinçli seçimler yapın.** Ne yiyeceğinizi ve ne zaman yiyeceğinizi bilinçli bir şekilde seçin. Yiyeceklerden uzakta dururken olumsuz duygularla başa çıkmayı deneyin.

Kendinize şu soruları sorun: Bunu yedikten sonra daha iyi hissedecek miyim? Bu yemek pişman olacağım bir şey mi, yoksa bunu bilinçli olarak olarak yemeyi mi seçiyorum? İstenmeyen duygusal yeme olayları yaşamama yardımcı olmak için bugün hayatım hakkında ne değiştirmem gerekiyor?



**4.Tetikleyicilerden kaçınırken destek alın.**Çoğumuz şu anda tipik rutinlerden, arkadaşlarımızdan ve her türlü sosyal çevremizden uzak durumdayız. Yine de insanlar son derece sosyal varlıklardır ve sosyal bağlantı, stres ve sıkıntı ile başa çıkmamızın temel yoludur (CDC, 2020). Arkadaşlarımız, ailemiz ve daha geniş gruplarla iletişim halinde olmamız gerekiyor.

Fakat haberleri izlemek kriz durumu yaşayan birçok insan için tetikleyicidir (CDC, 2020). Bu nedenle haberler izlemeyi veya okumayı sınırlamanız gerekebilir.

Kendinize şu soruları sorun: Duygusal olarak stabil kalmama yardımcı olması için bugün kimi arayabilirim? Hayatımdaki diğer insanlara nasıl yardımcı olabilirim? Şu anda onlarla bizzat etkileşim kuramasam bile arkadaş grubum veya ailemle daha çok iletişimde olmak için ne yapabilirim?

**\
5.Her günün her anı yeniden başlayın.** Zor bir an ya da gün geçirdiyseniz ve hissettiğiniz ya da yeme şeklinizi sevmediyseniz, yeniden başlayın. Her an doğru davranışı uygulamaya başlamak için doğru andır.

Geçmiş yemekleriniz hakkında kendinizi yıpratmak şu durumda yardımcı olmayacaktır. Bunun yerine, kendinizi şimdi sert eleştiriler veya küçümseyici duygular olmadan yeni bir başlangıç ​​yapmaya teşvik edin ve hem zor hissettiğiniz duyguları hem de sağlıklı ve olumlu hissettiren bilinçli yeme alışkanlığı oluşturmaya başlayın.



*Yazının orijinali: <https://www.psychologytoday.com/us/blog/naked-truth/202003/how-curb-emotional-eating-during-the-covid-19-pandemic>*